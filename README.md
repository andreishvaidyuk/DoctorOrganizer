# DoctorOrganizer
Študentský projekt pre predmet PAZ1c pre Univerzitu Pavla Jozefa Šafárika.
Prvé okno ktoré uvidí užívateľ ktorý spustí aplikáciu bude obrazovka na prihlásenie. Bude to obrazovka s formulárom pomocou ktorého sa používateľ aplikácie prihlási alebo zaregistruje kliknutím na možnosť nová registrácia a následne vyplnením registračného formulára. Gombíkom prihlásiť sa používateľ sa prihlási. Užívatelia našej aplikácie budú typu lekár alebo pacient. 
Lekár bude mať atribúty ako meno, priezvisko, tituly, špecializácia, e-mail a tvorí jednu entitu nášho projektu. Pri registrácii lekár musí zadať aj miesto kde ordinuje, ktorá tvorí ďalšiu entitu nášho projektu. (Jeden lekár môže mať aj viac ordinácii). Ordinácia bude mať atribúty mesto, ulica, popisné číslo, nemocnica, otváracia doba, telefón.
Prihlásený užívateľ typu lekár uvidí nové okno - okno lekára - v ktorom bude vidieť svoje ordinácie a bude môcť si upravovať svoje údaje ako aj údaje o svojich ordináciách. Tiež bude si vedieť otvoriť okno ordinácie kde bude vidieť termíny. Termín je ďalšou entitou popísaný nižšie. 
Pacient ako ďalšia entita aplikácie pri registrácii musí zadať svoje údaje ako meno, priezvisko, bydlisko, mobil a e-mail, poisťovňa, dátum narodenia, rodné číslo. 
Pacient po prihlásení uvidí nové okno - okno pacienta - kde môže vyhľadať ľubovoľného lekára vo výpise lekárov, upravovať svoje údaje a bude vidieť svoje termíny a ich stav. Pri kliknutí na lekára si môže zobraziť aj informácie o lekárovi, ktoré sa zobrazia v novom okne - informácie -alebo vytvoriť si termín u lekára. Ďalšou entitou nášho projektu bude termín. 
Pri vytváraní termínu v novom okne - nový termín - by pacient musel zadať zámer návštevy , dátum a čas od do v ktorom chce navštíviť lekára. Týmto vytvorí nový termín. Keďže všetci užívatelia aj ostatné entity budú mať vlastné ID, tak termín bude identifikovateľný ako svojim ID tak aj s ID tvorcu termínu, takže pacient bude vidieť svoje termíny ako aj lekár bude vidieť tento termín na obrazovke ordinácie. Každý termín bude mať naďalej ešte atribút stav, ktorý môže byť schválený, neschválený, zrušený lekárom, zrušený pacientom. Stavy si užívatelia môžu meniť na svojich obrazovkách. 
Termín ktorý si jeden z užívateľov rezervuje nie je možné rezervovať iným užívateľom pokiaľ lekár tento termín nezamietne. Toto budeme riešiť spôsobom že ak chce pacient vytvoriť nový termín napríklad 20.5.2017 tak dostane možnosti len na výber z časov v ktorom ešte lekár nemá rezervovaný žiadny termín.
Na uchovávanie všetkých údajov použijeme databázu MYSQL.
